---
title: Opava otevřená občanům     # nadpis, text pro odkazy z jiných stranek
uid: otevrena-opava       # vnitřni pojmenování, stejně pojmenovat i soubor
campaignCategoryUid: praha2018       # neměnit - nazev programu
campaignGroupUid: volby-2018         # neměnit - nazev podprogramu
garant: pavel.korizek              # uid z profilu daného garanta
perex: >
  Občané mají mít právo rozhodovat o věcech, které se jich osobně týkají, a město musí být transparentní. Aktivní zapojení občanů do chodu města umožní dělat kvalitnější rozhodnutí, omezí plýtvání financemi a klientelistické praktiky.
order: 1         # pořadí zobrazení v seznamu
---

**Občané mají mít právo rozhodovat o věcech, které se jich osobně týkají, a město musí být transparentní. Aktivní zapojení občanů do chodu města umožní dělat kvalitnější rozhodnutí, omezí plýtvání financemi a klientelistické praktiky. Především ale buduje společenství sdílných a aktivních lidí, kterým na dění ve městě záleží.**    <!-- Zvýrazněný text na začátku  stránky -->

## Otevřená radnice = transparentní řízení města    
 <!-- Nadpis druhé úrovně -->
<p>
Mělo by být samozřejmostí, aby občané byli maximálně informovaní o tom, jak je město spravováno. Jako v běžném životě každého z nás, skoro vše se odvíjí od finančních možností a umění s financemi zacházet.
<br>
Stav a vývoj městského rozpočtu musí být snadno dohledatelný. Jedině tak mohou občané kontrolovat, co se ve městě děje, zdali je město spravováno na základě principů dobré správy <a href="https://www.ochrance.cz/stiznosti-na-urady/principy-dobre-spravy/">(https://www.ochrance.cz/stiznosti-na-urady/principy-dobre-spravy/)</a>, nebo si pár „vyvolených“ vaří vlastní polívčičku dle vlastních chutí a momentální nálady.
<br>
Proto:
<br>
Zavedeme přehledný a uživatelsky jednoduchý rozklikávací rozpočet, otevřeme účty města a městských částí, městských příspěvkových organizací a městských obchodních společností v maximální míře, kterou dovoluje aktuální legislativa.
<br>
Když to jde jinde, proč by to nešlo u nás v Opavě? (Příklady již zavedené dobré praxe, např. <a href="https://www.muml.cz/mesto-a-jeho-sprava/">https://www.muml.cz/mesto-a-jeho-sprava/</a> nebo <a href="https://otevreno.nmnm.cz/">https://otevreno.nmnm.cz/</a>). Již nebudou žádné pochybnosti, domněnky a spekulace, či mediální „kachny“ o tom, za co byly veřejné finance vynaloženy, v jaké finanční kondici hospodaření se nachází město, či jím zřízená organizace nebo obchodní společnost (např. <a href="http://www.mhkmskalica.sk/1397-2/#">http://www.mhkmskalica.sk/1397-2/#</a>).
<br> 
Takovýmto směrem a bez vytáček podle nás vede cesta k úsporám a následným smysluplným investicím vedoucích k udržitelnému rozvoji, ke zkvalitnění života občanů podle krátkodobých, či dlouhodobých vizí a plánů.
</p>

## Otevřené jednání (nejen) zastupitelstva
<p>
Zastupitelstvo je nejdůležitější orgán města. Občané se na něj ale nemohou připravit předem a často musí dlouhé hodiny čekat na slovo.
<br> 
Zajistíme, aby podklady pro jednání zastupitelstva byly s předstihem dostupné na internetu a občané se mohli vyjádřit k projednávaným záležitostem.
<br> 
Pro důležitá rozhodnutí a otázky občanů bude nadále vyhrazen prostor v programu jednání.
<br> 
V Radě města jsou projednávány materiály, kdy část z nich postupuje na projednání do zastupitelstva, a část pro občany důležitých rozhodnutí je v kompetenci Rady.
<br> 
Zajistíme, aby zápisy z jednání a usnesení Rady města byly občanům dostupné na internetu. Zveřejněno bude rovněž hlasování konkrétních členů Rady města.
</p>

## Otevřeme jednání poradních orgánů (Komise Rady města) občanům.

<p>
Občané tak budou moci navrhnout konstruktivní řešení, nebo přispět svým názorem do diskuse. Zápisy z jednání Komisí budou občanům rovněž dostupné na internetu.
<br>
Prosadíme, aby v poradních orgánech města, odborných komisích, zasedli odborníci na danou oblast, namísto nekompetentních nebo „zasloužilých politických členů s univerzální odborností“.
<br> 
Jen díky odborným vyjádřením, plnohodnotným informacím a řádně vydiskutovaným doporučením se radní a zastupitel dokáže odpovědně zorientovat při rozhodování a hlasování.
<br>
Prosadíme, aby v poradních orgánech města, odborných komisích, nebyli zároveň žadatelé o dotace, aby nedocházelo ke střetu zájmu.
<br>
Otevřenost a odbornost budeme vyžadovat rovněž při řízení a dozoru v obchodních společnostech, které zřídilo město. 
<br>
Pro obsazení správních a dozorčích orgánů městských obchodních společností zřídíme NOMINAČNÍ VÝBOR, jako poradní orgán Zastupitelstva města obsazený zástupci všech politických subjektů, které v zastupitelstvu budou působit.
<br>
NOMINAČNÍ VÝBOR na základě předem stanovených a veřejně známých pravidel a transparentních postupů doporučí Zastupitelstvu ke schválení kandidáty na obsazení řídících a dozorčích funkcí v městských obchodních společnostech. Jen tak lze eliminovat dohazování „politických trafik“, které s řádným, odborným a hospodárným spravováním městských obchodních společností má jen málo společného a v konečném důsledku nepřispívá ke stabilitě, rozvoji a dobrému jménu firem s většinovou účastí města.
<br>
Uvolnění zastupitelé, tj. primátor a náměstci budou mít na webu města otevřený pracovní diář. Občané tak budou informováni o jednáních a plnění svěřených úkolů vedení města.
</p>

## Městský zpravodaj Hláska - nástroj pro názorovou pluralitu a objektivní informovanost občanů.
<p>
Město musí informační technologie využívat ve prospěch svých obyvatel a informovat je objektivně a vyváženě. Tištěný městský zpravodaj Hláska a také profily města na sociálních sítích (Facebook, Instagram) musí být otevřené všem přispěvatelům stejně a nelze na nich prezentovat, či referovat pouze o vybraných akcích a událostech, nebo upřednostňovat jen určité zájmové skupiny. Rovné podmínky pro zveřejňování budou zajištěny pravidly, která budou veřejně přístupná na webu města.
</p>



