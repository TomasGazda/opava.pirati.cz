---
title: Kultura      # nadpis, text pro odkazy z jiných stranek
uid: kultura       # vnitřni pojmenování, stejně pojmenovat i soubor
campaignCategoryUid: praha2018       # neměnit - nazev programu
campaignGroupUid: volby-2018         # neměnit - nazev podprogramu

garant: jan.kunze              # uid z profilu daného garanta
perex: >
 Kultura, stejně jako sport přináší mnoho výhod, které obchodní domy nemohou nabídnout, a měla by být občanům blízko.
order: 9         # pořadí zobrazení v seznamu
---

**Kultura, stejně jako sport přináší mnoho výhod, které obchodní domy nemohou nabídnout, a měla by být občanům blízko.**    <!-- Zvýrazněný text na začátku  stránky -->

## Koncepce kultury je základ    
<p> Je nutné nastavení dlouhodobé vize k dosažení kulturních cílů při zachování rozmanitosti pořádaných akcí. Přerozdělováním dotací vznikají velmi dobré projekty, ale i dílčí přešlapy. Tato politika města by měla být podřízena právě dlouhodobé kulturní koncepci. Koncepce musí zahrnovat všechny zásadní kulturní iniciativy města a zcela jasně deklarovat kulturní priority města a regionu. Mělo by dojít ke sladění a skutečnému provázání kulturních organizací a iniciativ, které chtějí spolupracovat (nevytvářet konkurenční prostředí mezi organizátory kulturních akcí – propojovat).<br>
Dále jsme pro zavedení funkčního kalendáře akcí, kde by mohli obyvatelé Opavy a městských částí propagovat i vlastní místní akce. Nápady a podněty obyvatel vnímáme a aktivně se zapojujeme do diskusí. 

</p>


## Spolupráce (nejen) Kulturních institucí
<p>V Opavě jsou kromě zavedených kulturních institucí zřízených městem, které jsou a budou stabilní součástí společensko-kulturního vyžití Opavanů, nositeli tradic a kulturní vzdělanosti, také školská vzdělávací zařízení. Základní umělecká škola a Církevní konzervatoř Opava, SPŠ strojní ve vybraných oborech, to jsou instituce, které vychovávají profesionální umělce, či odborníky v oblasti designu, mají velký význam pro výchovu mladých a nadějných talentů. Budeme se školami spolupracovat a v rámci různých městských akcí, výtvarných soutěží, výstav a festivalů rozšiřovat prostor pro realizaci prací studentů. Zapojíme do spolupráce a využijeme rovněž potenciál amatérských hudebních a divadelních souborů, spolků a dalších občanských iniciativ, či soukromých subjektů.  </p>



## Umění lidem
<p>Každá ulice může být pódiem, proto vytvoříme umělcům podmínky pro to, aby mohli svou práci představovat v ulicích města po celý rok. Definujeme pravidla pro pouliční hraní (busking) vyhláškou tak, aby umělci mohli harmonicky žít s lidmi, co bydlí v centru.
</p>

## Kvalita především
<p>Umělecká díla ve veřejném prostoru by měla vzejít z transparentních soutěží, ve kterých je bude hodnotit nezávislá odborná komise, sestavená nejen z místních odborníků. Výsledky soutěží by měly být respektovány.</p>

## Veřejný prostor
<p>Veřejný prostor je místem, kudy jen neprocházíme. Chceme, aby se v Opavě vždy něco dělo; jakákoliv smysluplná společensko-kulturní akce je pro občany dlouhodobě obohacující. Různé akce budeme koordinovat tak, aby to pro umělce bylo co nejméně náročné. </p>


## Městská knihovna má v Opavě své důstojné místo
<p>Chceme podpořit Městskou knihovnu Petra Bezruče s důrazem na její pobočky, aby mohly fungovat v důstojných a moderních podmínkách a mohly nadále každému čtenáři zprostředkovávat nejen jakoukoliv knihu, ale byly schopny zajistit každému Opavanovi komfortní přístup k informacím odpovídající požadavkům dnešní doby. Chceme, aby naše městská knihovna a její pobočky mohly nadále plnit svou důležitou funkci a společně vzbuzovaly v návštěvnících touhu po dalším poznání.</p>