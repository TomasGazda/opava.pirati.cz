---
title: Výchova a vzdělávání   # nadpis, text pro odkazy z jiných stranek
shortTitle: Vzdělávání
uid: vychova-vzdelavani       # vnitřni pojmenování, stejně pojmenovat i soubor
campaignCategoryUid: magistrat2018       # neměnit - nazev programu
campaignGroupUid: volby-2018         # neměnit - nazev podprogramu
garant: gabriela.lackova             # uid z profilu daného garanta
img: program/vzdelani.svg
perex: >
  Jsme přesvědčeni, že kvalitní vzdělání je cestou k dobře fungující společnosti, proto si zaslouží velkou pozornost.
order: 8         # pořadí zobrazení v seznamu
---

**Jsme přesvědčeni, že kvalitní vzdělání je cestou k dobře fungující společnosti, proto si zaslouží velkou pozornost. Chceme, aby se Opava jako zřizovatel většiny mateřských a základních škol aktivně zajímalo o potřeby dětí, rodičů i pedagogů a bylo partnerem pro řešení aktuálních problémů.**    <!-- Zvýrazněný text na začátku  stránky -->

## Dostupnost míst ve školách
 <!-- Nadpis druhé úrovně -->
<p>
Opavské děti nesmí bojovat o místa v místních mateřských a základních školách. K zajištění dostatečných kapacit patří kromě reakce na aktuální nedostatky především sledování demografického vývoje a dlouhodobé plánování.
<br>
Možnost výběru považujeme za důležitou. Proto budeme podporovat dětské skupiny, mateřská centra, lesní školky i školy jiných zřizovatelů na základě prokazatelné potřebnosti.
</p>

## Smysluplné přerozdělování financí a dotací
<p>
Budeme hlídat rozdělování peněz čerpaných pro rozvoj vzdělávání tak, aby byly účelně a hospodárně vynaloženy pro potřeby dětí ve školních zařízeních zřízených městem nebo podporovaných z rozpočtu města.
</p>

## Kvalitní ředitelé dělají kvalitní školy
<p>
Postaráme se o transparentní výběrová řízení, zabráníme prodlužování funkcí ze setrvačnosti a trafikám. Slučování školských zařízení se v minulosti neosvědčila, budeme podporovat budování atmosféry důvěry, otevřeného jednání a spolupráce rodičů s pedagogy a řediteli školských zařízení.
</p>

## Město jako partner- nabízí pomocnou ruku
<p>
Pomůžeme školám s byrokracií či obtížemi s inkluzivním vzděláváním (zajištění odborných pracovníků, důraz na prevenci), mateřským školám s podmínkami pro péči o dvouleté.
<br>
Chceme vědět a naslouchat, jaké obtíže řeší rodiče, děti i školy. Zprovozníme přehledný informační portál s možností zpětné vazby či sdílení dobré praxe. Budeme organizovat pravidelná setkávání a účastnit se jich.
</p>

## Pestrost, výběr, inovace
<p>
Chceme, aby se děti uměly uplatnit v současném světě. Budeme prosazovat mediální výchovu s důrazem na bezpečnost na internetu či výuku kritického myšlení. Budeme podporovat pestrou nabídku vzdělávání a specifická zaměření školních, předškolních, či volnočasových zařízení zřizovaných městem. Chceme, aby si mohl každý vybrat, co mu vyhovuje.
</p>

## Zapojení dětí a mládeže
<p>
Účast dětí a mládeže na rozhodování je skvělou cestou, jak je vést k zájmu o dění nejen ve městě a okolí, ale celkově ve společnosti. Nadále budeme podporovat aktivity Opavského zastupitelstva dětí a mládeže a budeme se s nimi setkávat, diskutovat a řešit otázky, které je zajímají.
</p>

