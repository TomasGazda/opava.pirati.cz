---
title: Zapojení a podpora aktivity občanů      # nadpis, text pro odkazy z jiných stranek
shortTitle: Aktivní občan
uid: zapojeni-obcanu       # vnitřni pojmenování, stejně pojmenovat i soubor
campaignCategoryUid: magistrat2018       # neměnit - nazev programu
campaignGroupUid: volby-2018         # neměnit - nazev podprogramu
garant: hana.brnakova              # uid z profilu daného garanta
img: program/finance.svg
perex: >
 Finanční i nefinanční podpora z rozpočtu města poskytnutá na veřejně prospěšné aktivity a činnosti občanů, spolků a dalších subjektů, by měla být zveřejňována.
order: 2         # pořadí zobrazení v seznamu
---

**Finanční i nefinanční podpora z rozpočtu města poskytnutá na veřejně prospěšné aktivity a činnosti občanů, spolků a dalších subjektů, by měla být zveřejňována.**    <!-- Zvýrazněný text na začátku  stránky -->

## Rozdělování dotací a grantů    
<p> Dotace a granty města musí mít jasné, férové, stabilní a rovné podmínky ve všech svých tematicky zaměřených okruzích. Poskytování finančních dotací nepovažujeme za jediný způsob smysluplné veřejné podpory. Příkladem vhodné nefinanční podpory mohou být veřejné prostory a zázemí vypůjčené pro činnost neziskových organizací, spolků a klubů v souladu s provozními podmínkami provozovatelů těchto prostor. Kulturní, ale i sportovní a volnočasové aktivity by v Opavě měly být postaveny na stejnou úroveň. Podporujeme propojení a spolupráci těchto tří oblastí, včetně zapojení dětí, mládeže, seniorů a rovněž osob se zdravotním postižením. Finanční dotace by v každém případě měly být poskytovány pouze transparentním organizacím. <br>
Zajistíme, aby pravidla pro přidělování dotací byla transparentní, předvídatelná a známá s dostatečným předstihem. V každém okamžiku musí být jasné, v jakém stavu se žádost o dotaci nachází. Chceme, aby žadatelé dostávali zpětnou vazbu ke svým žádostem. Žadatelům poskytneme metodickou podporu, aby své projektové záměry dokázali důstojně zrealizovat i po stránce finanční. O možnostech veřejné podpory by měli být lidé přehledně a srozumitelně informováni, aby k ní měli rovný přístup.
</p>


## Veřejná kontrola
<p>Veškeré prostředky, poskytované v rámci podpory z rozpočtu města, musí podléhat veřejné kontrole. </p>



## Participativní rozpočet
<p>Lidé vědí nejlépe, co je v jejich okolí trápí. Proto budeme nadále prosazovat participativní složku v rozpočtu města, o jejímž rozdělení mezi konkrétní projekty rozhodnou sami občané. Budeme nadále usilovat o to, aby se tato složka stala stabilní součástí městského rozpočtu. Jsme rádi, že se nám participativní rozpočet podařilo prosadit, byť z opozičních lavic. Využijeme potenciál získaných informací vzešlých z programu participativního rozpočtu rovněž pro plánování menších investičních akcí.<br>
Chceme z Opavy udělat město, které naslouchá svým občanům nejen před volbami. U každého velkého rozhodnutí se proto budeme již od začátku ptát na váš názor. Zpětná vazba od občanů je důležitá nejen pro nás, ale především pro všechna strategická rozhodování a naplňování vizí.<br>
Budeme nadále podporovat aktivity „ZDRAVÉHO MĚSTA“ a Místní agendy 21. Chceme, aby veškeré aktivity spadající pod koncept „ SMART CITY“ („CHYTRÉ MĚSTO“) pro nás neznamenalo jen město nabité nepotřebnými technologiemi z dotačních peněz, ale město, které díky technologiím a chytrému přístupu funguje lépe. <br>
Chceme být tzv. „SMART“, aby se v Opavě žilo všem jejím obyvatelům dobře, ne proto, že se o to snaží všichni a je to „IN“. <br>
Proto odmítáme nejrůznější proklamace a nabízení konceptu Smart City, jako něčeho, co by mělo vznikat nebo být realizováno, aniž by zohledňovalo skutečné potřeby města a jeho občanů, jen jako nesourodý slepenec nápadů z dotačních projektů. 
</p>

## Otevřená data a informace pro všechny
<p>Máme za to, že vzájemná informovanost obyvatel, organizací a firem ve městě má přímý vliv na jeho dobré fungování a rozvoj. I proto budeme usilovat o vznik funkčního, jednotného informačního systému města, přátelského a srozumitelného vůči všem jeho uživatelům, který kromě webové prezentace bude poskytovat i data otevřená a strojově čitelná.<br>
Řízení města není jednoduché. Řada občanů se ve změti úředních procesů a postupů příliš neorientuje, nebo je bezradná. Postupně budeme srozumitelně a přehledně seznamovat a informovat občany o tom, jak jednotlivé procesy a postupy fungují (např. tvorba územního plánu a jeho změny), aby se dokázali zorientovat nejen při vyřizování vlastních úředních záležitostí, ale aktivně se zapojovali do celkového dění ve městě. Zajistíme, aby občané na své podněty dostávali odpověď. <br>
Participace ve školách aneb co se v mládí naučíš Zapojíme děti do rozhodování o chodu jejich školy. Přirozenou formou se tak budou učit, co znamená být aktivním občanem. Budeme nadále podporovat aktivity jako je Opavské zastupitelstvo dětí a mládeže.
</p>

